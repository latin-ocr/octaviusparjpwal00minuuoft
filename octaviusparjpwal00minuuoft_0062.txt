24 OCTAVIUS.

immundo vasculo saepius, ut factum Aegyptio regi, eonÎ‡
flatur, tunditur malleis et incudibus figuratur: et lapideus
deus caeditur, scalpitur et ab impurato homine levigatur,
nec sentit suae nativitatis injuriam, ita ut nec postea de
vestra veneratione culturam.

(5) Nisi forte nondum deus saxum est vel lignum vel
argentum. Quando igitur hic nascitur? Ecce funditur, fabri-
catur, sculpitur: nondum deus est3 ecce plumbatur, con-
struitur, erigitur z nec adhuc deus est3 ecce ornatur. conse-
cratur, oratur: tunc postremo deus est, cum homo illum
voluit et dedicavit.

(6) Quanto verius de diis vestris animalia muta natu-
raliterjudicantl Mures, hirundines, milvi non sentire eos
sciunt : rodunt, inculcant, insident, ac nisi abigatis, in ipso
dei vestri ore nidificant3 araneae vero faciem ejus intexunt
et de ipso capite sua fila suspendunt. (7) Vos tergetis, mun-
datis, eraditis et illos, quos facitis protegitiS, et timetis, dum
unusquisque vestrum non cogitat prius se debere deum
nosse quam colere, dum inconsulte gestiunt parentibus
oboedire, durn sieri malunt alieni erroris accessio quam sibi
credere, dum nihil ex his quae timent norunt. Sic in auro
et argento avaritia consecrata est, sic statuarum inanium
consignata forma, sic nata Romana superstitio.

(8) Quorum ritus si percenseas, ridenda quain multa,
quam multa etiam miseranda sunt! Nudi cruda hieme
discurrunt, alii incedunt pilleati, scuta vetera circumferunt,
pelles caedunt, mendicantes vicatim deos ducunt : quaedam
sana semel anno adire permittunt, quaedam in totum nefas
visere: est quo viro non licet et nonnulla absque feminis
sacra sunt, etiam servo quibusdam caerimoniis interesse pia-
culare flagitium est : alia sacra coronat univira, alia multivira,
et magna religione conquiritur quae plura possit adulteria
numerare. (9) Quid? qui sanguine suo libat et vulneribus suis
supplicat, non profanus melius esset quam sic religiosus?

