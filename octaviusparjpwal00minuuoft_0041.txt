CHAPITRES 11—1v. 3
eandem emensi viam rursus versis vestigiis terebamus, et
cum ad id loci ventum est, ubi subductae naviculae substratis
roboribus a terrena labe suspensae quiescebant, pueros
videmus certatim gestientes testarum in mare jaculationibus
ludere. (6) Is lusus est testam teretem jactatione fluctuum
levigatam legere de litore, eam testam plano situ digitis
conprehensam inclinem ipsum atque humilem quantum
potest super undas inrotare, ut illud jaculum vel dorsum
maris raderet enataret, dum leni impetu labitur, vel summis
fiuctibus tonsis emicaret emergeret, dum adsiduo saltu
sublevatur. Is se in pueris victorem ferebat, cujus testa et
procurreret longius et frequentius exsiliret.

IV. Igitur, cum omnes hac spectaculi voluptate caperemur,
Caecilius nihil intendere neque de contentione ridere, sed
tacens, anxius, segregatus dolere nescio quid vultu fatebatur.
(2) Cui ego ι a< Quid hoc est rei ? cur non agnoch Caecili,
alacritatem tuam illam et illam oculorum etiam in seriis
hilaritatem requiro ? »

(3) Turn ille : <a Jam dudum me Octavi nostri acriter angit
et remordet oratio, qua in te invectus objurgavit negle-
gentiae, ut me dissimulanter gravius argueret inscientiae.
(4) Itaque progrediar ulterius: de toto integro mihi cum Octa-
vio res est. Si placet, ut ipsius sectae homo cum eo disputem,
jam profecto intelleget facilius esse in contubernalibus dis-
putare quarn conserere sapientiam. (5) Modo in istis ad
tutelam balnearumjactis et in altum procurrentibus petrarum
obicibus residamus, ut et requiescere de itinere possimus et
intentius disputare. »

(6) Et cum dicto ejus adsedimus, ita ut me ex tribus
medium lateris ambitione protegerent: nec hoc obsequi
fuit aut ordinis aut honoris, quippe cum amicitia pares
semper aut accipiat aut faciat, sed ut arbiter et utrisque

proximus aures darem et disceptantes duos medius segre-
garem.

