18 OCTAvlus.

t
multi laboris aperire cogitanti imperia terrena. quibus
exempla utique de caelo. (6) Quando uniquam regni socie—
tas aut cum fide coepit aut sine cruore discessit? Omitto
Persas de equorum hinnitu augurantes principatum, et
Thebanorum par, mortuam fabulam, transeo. Ob pastorum
et casae regnum de geminis memoria notissima est. Generi
et soceri bella toto orbe diffusa sunt, et tam magni imperii
duos fortuna non cepit.

(7) Vide cetera : rex unus apibUS‚ dux unus in gregibuS,
in armentis rector unus. Tu in caelo summam potestatem
dividi credas et scindi veri illius ac divini imperii totam
majestatem, cum palam sit parentem omniurn Deum nec
principium habere nec terminum, qui natiu'tatem omnibus
praestet, sibi perpetuitatem, qui ante mundum fuerit sibi
ipse pro mundo: qui universa, quaecumque sunt, verbo
jubet, ratione dispensat, virtute consummat.

(8) Hic non videri potest: visu clarior est3 nec conpre-
hendi z tactu purior est ,· nec aestimari : sensibus major est,
infinitus, inmensus et soli sibi tantus, quantus est, notus.
Nobis vero ad intellectum pectus angustum est. et ideo sic
eum digne aestimamus, dum inaestimabilem dicimus.
(9) Eloquar quemadmodum sentio : magnitudinem l)ei qui
se putat nosse, minuit z qui non vult minuere, non novit.

(10) Nec nomen Deo quaeras: Deus nomen est. Illic
vocabulis opus est¹ cum per singulos propriis appellationum
insignibus multitudo dirimenda est: Deo, qui solus est,
Dei vocabulum totum est. Quem si patrem dixero, carnalem
opineris; si regem. terrenum suspiceris3 si dominum, intel-
leges utique mortalem. Aufer additamenta nominum et
perspicies ejus claritatem.

(11) Quid quod omnium de isto habeo consensum ?
Audio vulgus: cum ad caelum manus tendunt, nihil aliud
quarn « Deum » dicunt et (ι Deus magnus est )) et « Deus
verus est » et 4( si Deus dederit )). Vulgi iste naturalis sermo

