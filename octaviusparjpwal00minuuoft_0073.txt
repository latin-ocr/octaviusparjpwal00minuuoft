CHAPITRES XXX-XXXII. 35

nec in angulis garruli, si audire nos publice aut erubescitis
aut timetis.

(7) Et quod in dies nostri numerus augetur, non est
crimen erroris, sed testimonium laudis; namin pulcro genere·
vivendi et perseverat suus et adcrescit alienus. (8) Sic nos
denique non notaculo corporis, ut putatis, sed innocentiae
ae modestiae signo facile dinoscimus : sic nos mutuo, quod
doletis, amore diligimus, quoniam odisse non novimus : sic
nos, quod invidetis, fratres vocamuS‚ ut unius Dei parentis
homines, ut consortes fidei, ut spei coheredes. Vos enim
nec invicem adgnoscitis et in mutua odia saevitis, nec
fratres vos nisi sane ad parricidium recognoscitis.

XXXII. Putatis autem nos occultare qnod colimus. si
delubra et aras non habemus? Quod enim simulacrum Deo
fingam, cum, sirecte existimes, sit Dei horno ipse simula—
crum? Templum quod ei emmam, cnm totus hic mundus
ejus opere fabricatus eum capere non possit? Et cum homo
latius maneam, intra unam aediculam vim tantae majestatis
includam ? (2) Nonne melius in nostra dedicandus est
mente? in nostro immo consecrandus est pectore? Hostias
et victimas Deo offeram, quas in usum mei protulit, ut
reiciam ei suum munus? Ingratum est. curn sit litabilis
hostia bonus animus et pura mens et sincera sententia.
(3) Igitur qui innocentiam colit, Deo supplicat3 qui justitiam,
Deo libat, qui fraudibus abstinet, propitiat Deum, qui
hominem periculo subripit, optimam victimam caedit. Haec
nostra sacrificia, haec Dei sacra sunt ; sic apud nos religiosior
est ille qui justior.

(4) At enim quem colimus Deum, nec ostendimus nec
videmus. Immo ex hoc Deum credimus, quod eum sentire
possumus, videre non possumus. In operibus enim ejus et
in mundi omnibus motibus virtutem ejus semper praesen-
tem aspicimus, cum tonat, fulgurat, fulminat, cum serenat.
(5) Nec mireris, si Deum non vides ; vento et flatibus omnia

