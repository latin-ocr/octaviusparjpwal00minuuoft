CHAPtTRES vni-x. 9<

inepta nescio qua persuasione venerari : digna et nata religio·
talibus moribus! (4) Et qui hominem summo supplicio pro
facinore punitum et crucis ligna feralia eorum caerimonias
fabulatur, congruentia perditis sceleratisque tribuit altaria,
ut id colant quod merentur. (5) Jam de initiandis tirunculis
fabula tam detestanda quam nota est. Infans farre contectu5‚
ut decipiat incautos, adponitur ei qui sacris inbuatur. Is
infans a tirunculo farris superficie quasi ad innoxios ictus
provocato caecis occultisque vulneribus occiditur. Hujus,
pro nefas 1 sitienter sanguinem lambunt, hujus certatim
membra dispertiunt, hac foederantur hostia, hac conscientia
sceleris ad silentium mutuum pignerantur! Haec sacra
sacrilegiis omnibus taetriora. (6) Et de convivio notum est3
passim omnes locuntur, id etiam Cirtensis nostri testatur
oratio. Ad epulas sollemni die coeunt curn omnibus liberis,
sororibus, matribus, sexus omnis homines et omnis aetatis,
Illic post multas epulas, ubi convivium caluit et incestae
libidinis ebriatis fervor exarsit, canis, qui candelabro nexus
est, jactu offulae ultra spatium lineae, qua vinctus est,‹ ad
impetum et saltum provocatur. (7) Sic, everso et extincto
conscio lumine, inpudentibus tenebris nexus infandae cupi-
ditatis involvunt per incertum sortis, etsi non omnes opere,
conscientia tamen pariter incesti, quoniam voto universorum
adpetitur quicquid accidere potest in actu singulorum.

X. Multa praetereo consulto: nam et haee nimis multa
sunt, quae aut omnia aut pleraque omnium vera declarat
ipsius pravae religionis obscuritas, (2) Cur etenim occultare
et abscondere, quicquid illud colunt, magnopere nituntur,
curn honesta semper publico gaudeant, scelera secreta sint?
cur nullas aras habent, templa nulla, nulla nota simulacra,
numquam palam loqui, numquam libere congregari, nisi illud,
quod colunt et interprimunt, aut puniendum est aut puden-
dum? (3) Unde autern vel quis ille aut ubi deus unicus,
solitarius, destitutus, quern non gens libera, non regna, non

