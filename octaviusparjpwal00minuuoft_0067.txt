CHAPITRES xxv-XXVI. 29

 

(5) Quae vero et quanta de oraculis prosequar? Post
mortem Amphiaraus ventura respondit, qui proditum iri se
ob monile ab uxore nescivit. Tiresias caecus futura videbat,
qui praesentia non videbat. (o) DQ Pyrrho Ennius Apollinis
Pythi responsa confinxit, cum jam Apollo versus facere
desisset : cujus tunc cautum illud et' ambiguum defecit
oraculum, cum et politiores homines et minus creduli esse
coeperunt. Et Demosthenes, quod sciret responsa simulata,
φιλιππίζειν Pythiam querebatur.

(7) At nonnumquam tamen veritatem vel auspicia vel
oracula tetigerunt. Quamquam inter multa mendacia videri
possit industriam casus imitatus, adgrediar tamen fontem
ipsum erroris et pravitatis, unde omnis caligo ista manavit,
et altius eruere et aperire manifestius

(8) Spiritus sunt insinceri, vagi, a caelesti vigore terrenis
labibus et cupiditatibus degravati. Isti igitur spiritus, postea-
quam simplicitatem substantiae suae onusti et inmersi
vitiis perdiderunt, ad solacium calamitatis suae non desinunt
perditi jam perdere et depravati errorem pravitatis infundere
et alienati a Deo inductis pravis religionibus a Deo segre-
gare. (9) Eos spiritus daemonas esse poetae sciunt, philoso-
phi disserunt, Socrates novit, qui ad nutum et arbitrium
adsidentis sibi daemonis vel declinabat negotia vel petebat.
(ιο) Magi quoque non tantum sciunt daemonas, sed etiam
quicquid miraculi ludunt, per daemonas faciunt z illis adspi-
rantibus et infundentibus praestigias edunt, vel quae non
sunt videri, vel quae sunt non videri. (1 1) Eorum magorum
et eloquio et negotio primus Hostanes et verum Deum
merita majestate prosequitur et angelos, id est ministros et
nuntios, Dei sedem tueri ejusque venerationi novit adsistere,
ut et nutu ipso et vultu domini territi contremescant. Idem
etiam daemonas prodidit terrenos, vagos, humanitatis inimi—
cos. (12) Quid Plato, qui invenire Deum negotium credidit,
nonne et angelos sine negotio narrat et daemonas? et

