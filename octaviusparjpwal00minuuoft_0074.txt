36 OCTAvrus.

impelluntur, vibrantur, agitantur, et sub oculis tamen non
venit ventus et flatus. In solem adeo, qui videndi omnibus
causa est, videre non possumus, radiis acies submovetur,
obtutus intuentis hebetatur, et si diutius inspicias, omnis
visus extinguitur. (6) Quid? ipsum solis artificem, illum
luminis fontem possis sustinere, curn te ab ejus fulgoribus
avertas, a fulminibus abscondas? Deum oculis carnalibus
vis videre, cum ipsam animam tuam, qua vivificaris et
loqueris, nec aspicere possis nec tenere Ρ

(7) Sed enim Deus actum hominis ignorat et in caelo
constitutus non potest aut omnes obire aut singulos nosse.
Erras, o homo, et falleris: unde enim Deus longe est,
curn omnia caelestia terrenaque et quae extra istam orbis
provinciam sunt, Deo plena sint? Ubique non tantum
nobis proximus, sed infusus est. (8) In solem adeo rursus
intende: caelo adfixus, sed terris omnibus sparsus est:
pariter praesens ubique interest et miscetur omnibus, nus-
quam ejus claritudo violatur. (9) Quanto magis Deus auctor
omnium ac speculator omnium, a quo nullum potest esse
secretum, tenebris interest, interest cogitationibus nostris,
quasi alteris tenebris ! Non tanturn sub illo agimus, sed et
cum illo, ut prope dixerim, vivimus.

XXXIII. Nec nobis de nostra frequentia blandiamur:
multi nobis videmur, sed Deo admodum pauci sumus. Nos
gentes nationesque distinguimus: Deo una domus est
mundus hic totus. Reges tamen regni sui per officia mini-
strorum universa noverunt: Deo indiciis opus non est: non
solum in oculis ejus, sed in sinu vivimus.

(2) Sed Judaeis nihil profuit, quod unum et ipsi Deum
aris atque templis maxima superstitione coluerunt. Ignoran-
tia laberis, si priorum aut oblitus aut inscius posteriorum
recordaris. (3) Nam et ipsi Deum nostrum, idem enim
omnium Deus est, dereliquerunt: quamdiu enim eum caste,
innoxie religioseque coluerunt, quamdiu praeceptis salu—

