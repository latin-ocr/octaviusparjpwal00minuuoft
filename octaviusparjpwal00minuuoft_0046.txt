8 oc'ravrus.

qui uterque nullos deos adseverando timorem omnem, quo
humanitas regitur, venerationemque penitus sustulerunt:
numquam tamen in hac impietatis disciplina simulatae
philosophiae nomine atque auctoritate pollebunt. (3) Cum
Abderiten Protagoram Athenienses viri consulte potius
quam profane de divinitate disputantem et expulerint suis
finibus et in contione ejus scripta deusserint, quid? homines
(sustinebitis enim me impetum susceptae actionis liberius
exerentem) homines, inquam, deploratae, inlicitae ac despe-
ratae factionis grassari in deos non ingemescendum est?
(4) Qui de ultima faece collectis imperitioribus et mulieribus ‘
credulis sexus sui facilitate labentibus plebem profanae
conjurationis instituunt, quae nocturnis congregationibus et
jejuniis sollemnibus et inhumanis cibis non sacro quodam,
sed piaculo foederatur, latebrosa et lucifuga natio, in
publicum muta, in angulis garrula : templa ut busta despi-
ciunt, deos despuunt, rident sacra, miserentur miseri (si fas
est) sacerdotum, honores et purpuras despiciunt, ipsi
seminudi! (5) Pro mira stultitia et incredibilis audacia!
spernunt tormenta praesentia, dum incerta metuunt et futura,
et dum mori post mortem timent, interim mori non timent :
ita illis pavorem fallax spes solacia. rediviva blanditur.

IX. Ac jam, ut fecundius nequiora proveniunt, serpen-
tibus in dies perditis moribus per universum orbem sacraria
ista taeterrima impiae coitionis adolescunt. Eruenda prorsus
haec et execranda consensio. (2) Occultis se notis et insigni-
bus noscunt et amant mutuo, paene antequam noverint:
passim etiam inter eos velut quaedam libidinum religio
miscetur, ac se promisce appellant fratres et sorores, ut
etiam non insolens stuprum intercessione sacri nominis
fiat incestum. Ita eornm vana et demens superstitio sceleri—
bus gloriatur!(3) Nec de ipsis, nisi subsisteret veritas,
maxime nefaria et bonore praefanda sagax fama loqueretur.
Audio eos turpissimae pecudis caput asini consecratum

