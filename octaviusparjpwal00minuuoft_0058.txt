20 OCTAVIUS.

 

 

 

rerum naturam commeans et interum, ex quo etiam anima-
lium omnium vita carpatur. (7) Xenophanen notum est
omne infinitum cum mente deum tradere, et Antisthenen
populares deos multos, sed naturalem unum praecipuum,
Speusippum vim animalem, qua onmia regantur, Deum
nosse. (8) Quid? Democritus, quamvis atomorum primus
inventor, nonne plerumque naturam, quae imagines fundat,
et intellegentiam deum loquitur? Straton quoque et ipse
naturam. Etiam Epicurus ille, qui deos aut otiosos fingit
aut nullos, naturam tamen superponit. (9) Aristoteles variat
et adsignat tamen unam potestatem : narn interim mentem,
mundum interim deum dicit, interim mundo deum praefi-
cit. Theophrastus etiam variat, alias mundo, alias menti
divinae tribuens principatum. Heraclides Ponticus quoque
mundo divinam mentem‚quamvis va1·ie,adseribit.(10)Zenon
et Chrysippus et Cleanthes sunt et ipsi multiformes,
sed ad unitatem providentiae omnes revolvuntur. Cleanthes
enim mentem modo naturae atque animum, modo aethera,
plerumque rationem deum disserit. Zenon, ejusdem magis—
ter, naturalem legem atque divinam, et aethera interim, inter-
dumque rationem vult omnium esse principium ; idem
interpretando Junonem aera, Jovem caelum, Neptunum
mare, ignem esse Vulcanum et ceteros similiter vulgi deos
elementa esse monstrando publicum arguit graviter et
revincit errorem. (1 1) Eadem fere Chrysippus: vim divinam
rationalem, naturam et mundum, interim et fatalem neces-
sitatem deum credit Zenonemque interpretatione physiolo-
gica in Hesiodi, Homeri Orpheique carminibus imitatur.
(12) Babylonio etiam Diogeni disciplina est exponendi et
disserendi Jovis partum et ortum Minervae et hoc genus
cetera rerum vocabula esse, non deorum. (13) Nam Socra-
ticus Xenophon formam dei veri negat videri posse et ideo
quaeri non oportere, Ariston Stoicus conprehendi omnino
non posse: uterque majestatem Dei intellegendi despera-

