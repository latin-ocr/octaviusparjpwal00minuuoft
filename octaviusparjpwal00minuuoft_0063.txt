CHAPITRES XXII-XXIII. 25-

(Ιο), Quis non intellegat male sanos et vanae et perditae
mentis in ista desipere et ipsam errantium turbam mutua
sibi patrocinia praestare? Hic defensio communis furoris
est furentium multitudo.

XXIII. Considera denique sacra ipsa et ipsa mysteria:
invenies exitus tristes, fata et funera et· luctus atque plane<
tus miserorum deorum. Isis perditum filium cum Cynocepha-
lo suo et calvis sacerdotibus luget, plangit, inquirit, et Isiaci
miseri caedunt pectora et dolorem infelicissimae matris
imitantur : mox invento parvulo gaudet Isis, exultant sacer-
dotes, Cynocephalus inventor gloriatur, nec desinunt annis
omnibus vel perdere quod inveniunt vel invenire quod
perdunt. (2) Nonne ridiculum est vel lugere quod colas vel
colere quod lugeas? Haec tamen Aegyptia quondam nunc
et sacra Romana sunt. (3) Ceres facibus accensis et serpente
circumdata errore subreptam et corruptam Liberam anxia
et sollicita vestigat: haec sunt Eleusinia. (4) Et quae Jovis
sacra sunt? Nutrix capella est et avido patri subtrahitur
infans, ne voretur, et Corybantum cymbalis, ne pater audiat
vagitus, tinnitus eliditur....

(5) Quid? formae ipsae et habitus nonne arguunt ludibria
et dedecora deorum vestrorum? Vulcanus claudus deus et
debilis, Apollo tot aetatibus levis, Aesculapius bene barba-
tus etsi semper adulescentis Apollinis filius, Neptunus
glaucis oculis, Minerva caesiis, bubulis Juno, pedibus
Mercurius alatis, Pan ungulatis, Saturnus compeditis. Janus
vero frontes duas gestat, quasi et aversus incedat, Diana
interim est alte succincta venatrix, et Ephesia mammis
multis et uberibus extructa, et 'l'rivia trinis capitibus et
multis manibus horrifica. (6) Quid ipse Juppiter vester?
modo inberbis statuitur, modo barbatus locatur, et cum
Hammon dicitur, habet cornua. et cum Capitolinus, tunc
gerit fulmina, et cum Latiaris, cruore perfunditur, etcum
Feretrius, corona induitur. Et, ne longius multos Joves

