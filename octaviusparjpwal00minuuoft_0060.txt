22 OCTAVIUS.

quarn gentes ritus⁴ suos moresque miscerent, unaquaeque
natio conditorem suum aut ducem inclytum aut reginam
pudicam sexu suo fortiorem aut alicujus muneris vel artis
repertorem venerabatur ut civem bonae memoriae: sic et
defunctis praemium et tuturis dabatur exemplum.

XXI. Lege historicorum scripta vel scripta sapientium:
eadem mecum recognosces.

Ob merita virtutis aut muneris deos habitos Evhemerus
exsequitur, et eorum natales, patrias, sepulcra dinumerat et
per provincias monstrat, Dictaei Jovis et Apollinis Delphici
et Phariae Isidis et Cereris Eleusiniae. (2) Prodicus
adsumptos in deos loquitur, qui errando inventis novis
frugibus utilitati hominurn profuerunt. In eandem sententiam
vet Persaeus philosophatur et adnectit inventas fruges et
frugum ipsarum repertores isdem nominibus...

, (3) Alexander ille Magnus Macedo insigni volumine ad
matrem suam scripsit, metu suae potestatis proditum sibi
de diis hominibus a sacerdote secretum: illic Vulcanum
facit omnium principem, et postea Jovis gentem. (4) Satur-
num enim principem hujus generis et examinis omnes
scriptores vetustatis Graeci Romanique hominem prodide-
runt. Scit hoc Nepos et Cassius in historia, et Thallus ac
Diodorus hoc loquuntur. (5) Is itaque Saturnus Creta
profugus Italiam metu filii saevientis accesserat, et Jani
susceptus hospitio rudes illos homines et agrestes multa
docuit ut Graeculus et politus, litteras inprimere, nummos
signare, instrumenta conficere. (6) Itaque latebram suam,
quod tuto latuisset, vocari maluit Latium, et urbem Satur·
niam indito de suo nomine et Janiculum Janus ad memoriam
uterque posteritatis reliquerunt. (7) Homo igitur utique qui
fugit, homo utique qui latuit, et pater hominis et natus ex
homine : Terrae enim vel Caeli filius, quod apud Italos esset
ignotis parentibus, proditus, ut in hodiernum inopinato
visos caelo missos, ignobiles et ignotos terrae filios nomi-

